22 HORATII EPODON

vos, quibus est virtus, muliebrem tollite luctum,
Etrusca praeter et volate litora. φ’

nos manet Oceanus circumvagus: arva, beata >
petamus arva divites et insulas,

reddit ubi Cererem tellus inarata quotannis
et imputata floret usqne vinea,

germinat et numquam fallentis termes olivae,

suamque pulla ficus ornat arborem,
mella cava manant ex ilice, montibus altis
levis crepante lympha desilit pede.
illic iniussae veniunt ad mulctra capellae,
refertque tenta grex amicus ubera ;
nec vespertinus circumgemit ursus ovile,
neque intumescit alta viperis humus.
pluraque felices mirabimur: ut neque largis
aquosus Eurus arva radat imbribus,
pinguia nec siccis urantur semina glaebis,
utrumque rege temperante caelitum.
non huc Argoo contendit remige pinus,
neque impudica Colchis intulit pedem;
non huc Sidonii torserunt cornua nautae
laboriosa neo cohors Ulixei.
nulla nocent pecori contagia, nullius astri
gregem aestuosa torret impotentia.
Iuppiter illa piae secrevit litora genti,
ut inquinavit aere tempus aureum3
aere, dehinc ferro duravit saecula, quorum
piis secunda vate me datur fuga.

 


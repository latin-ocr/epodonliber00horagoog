18 HORATII EPODON

Ionius udo cum remugiens sinus
Noto carinam ruperit.

opima quodsi praeda curvo litore
porrecta mergos iuveris,

libidinosus immolabitur caper
et agna Tempestatibus.

OARMEN XIII.

Horrida tempestas caelum contraxit, et imbres
nivesque deducunt Iovem3 nunc mare, nunc siluae

ι Threicio Aquilone sonant: rapiamus, amici,

occasionem dedic, dumque virent genua
et decet, obducta solvatur fronte senectus. 5
tu vina Torquato move consule pressa meo 3
cetera mitte loqui: deus haec fortasse benigna
reducet in sedem vice. nunc et Achaemenio
perfundi nardo iuvat et fide Cyllenea
levare diris pectora sollicitudinibus;
nobilis ut grandi cecinit Centaurus alumno:
‘invicta mortalis dea nate, puer, Thetide,
te manet Assaraci tellus, quam frigida parvi
findunt Scamandri flumina, lubricus et Simois,
unde tibi reditum certo subtemine Parcae 15
rupere, nec mater domum caerula te revehet.
illic omne malum vino cantuque levato'
deformis aegrimoniae dulcibus alloquiis!

 


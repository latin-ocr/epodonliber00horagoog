LIBER. CARM. XVI. 21

ferisque rursus occupabitur solum.

barbarus heu cineres insistet victor et Urbem
eques sonante verberabit ungula,

quaeque carent ventis et solibus ossa Quirini-
nelas videre-dissipabit insolens.

forte quid expediat communiter aut melior pars 15

- malis carere quaeritis laboribus:

nulla sit hac potior sententia, Phocaeorum
velut profugit exsecrata civitas

agros atque lares patrios, habitandaque fana
apris reliquit et rapacibus lupis,

ire pedes quocunque ferent, quocunque per undas
Notus vocabit aut protervus Africus.

sic placet, an melius quis habet suadere l-secunda
ratem occupare quid moramur alite?

sed iuremus in haec: simul imis saxa renarint 25
vadis levata, ne redire sit nefas3

neu conversa domum pigeat dare lintea, quando
Padus Matina laverit cacumina,

in mare seu celsus procurrerit Appenninus,
novaque monstra iunxerit libidine 30

mirus amor, iuvet ut tigres subsidere cervis,
adulteretur et columba miluo,

credula nec ravos timeant armenta leones,
ametque salsa levis hircus aequora.

haec et quae poterunt reditus abscindere dulces, 35
eamus omnis exsecrata civitas,

aut pars indocili melior grege Í¾ mollis et exspes
inominata perprimat cubilia.

 


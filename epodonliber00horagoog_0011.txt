HORATII EPODON

comes minore sum futurus in metu,
qui maior absentes habet:

ut assidens implumibus pullis avis
serpentium allapsus timet

magis relictis, non, ut adsit, auxili
latura plus praesentibus.

libenter hcc et omne militabitur
bellum in tuae spem gratiae,

non ut iuvencis illigata pluribus
aratra nitantur meis “

pecuum Calabris ante sidus fervidum
Lucana mutet pascuis,

neque ut superni villa candens Tusculi
Circaea tangat moenia. 30

satis superque me benignitas tua
ditavit: haud paravero, - '

quod aut avarus ut Chremes terra premam,
discinctus aut perdam nepos.

OARMEN II.

‘Beatus ille, qui procul negotiis,
ut prisca gens mortalium,
paterna rura bobus exercet suis,
solutus omni fenore,
neque excitatur classico miles truci, 5
neque horret iratum mare,
ferumque vitat et superba civium
potentiorum limina.

 


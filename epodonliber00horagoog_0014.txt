LIBER. OARM. III.

hece ubi locutus fenerator Alfius,
iam iam iuturus rusticus,

omnem redegit Idibus pecuniam,
quaerit Kalendis ponere.

Ν sennen 111.

Parentis olim si quis impia manu
senile guttur fregerit,

edit cicutis alium nocentius.
o dura messorum ilia!

quid hoc veneni saevit in praecordiisl ς
num viperinus his cruor

incoctus herbis me fefellit? an malas
Canidia tractavit dapesl

ut Argonautas praeter omnes candidum
Medea mirata est ducem,

ignota tauris illigaturum iuga
perunxit hoc Iasonem 3

hoc delibutis ulta donis pellicem
serpente fugit alite.

nec tantus umquam siderum insedit vapor ις
siticulosae Apuliae,

nec munus umeris efficacis Herculis
inarsit aestuosius.

, at ei quid unquam tale concupiveris,

iocose Maecenas, precor,

manum puella savio opponat tuo,
extrema et in sponda cubet.

 

